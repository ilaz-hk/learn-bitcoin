## Tipi di wallet

Nel mercato ci sono differenti tipologie di wallet che variano a seconda del dispositivo utilizzato, requisiti di sicurezza e criptovalute supportate. Per aiutarti a decidere quale wallet possa essere più adatto a te, ti fornirò una guida con alcuni ragionamenti sugli standard industriali. Alla fine, sarai in grado di selezionare un wallet che meglio si adatta al tuo uso. Dato che Bitcoin è una tecnologia nuova, il software del wallet è in costante cambiamento. Devi considerare di tenere il wallet sempre aggiornato, e talvolta anche cambiare il produttore a causa del rilascio di nuove funzionalità; nuovi wallet vengono immessi in continuazione nel mercato. Questa cosa non deve amareggiarti, voglio solo renderti edotto di questa realtà. Nel corso degli ultimi anni ho utilizzato numerosi wallet al fine di testarli o per essere in grado di sfruttare nuove funzionalità. Pertanto, ti fornirò delle raccomandazioni di wallet che io stessa ho utilizzato e che godono di ottima reputazione tra gli esperti dell’industria.

### Sicurezza del wallet

Più un software wallet è resistente ad attacchi esterni via Internet, più è considerabile sicuro. Pertanto, la categorizzazione basilare da farsi è tra le soluzioni di storage _hot_ e _cold_. Gli hot wallet - i wallet su smartphone e computer - sono app che si connettono a Internet e pertanto soffrono del rischio di virus, di attacchi hacker, di regolatorio e del rischio di controparte. Le soluzioni cold wallet – wallet hardware – non sono sempre connesse online e pertanto sono molto più sicure.

In aggiunta, il tuo smartphone, Android o iOS, è più sicuro del tuo laptop o PC. I sistemi Windows sono meno sicuri dei dispositivi Apple, al momento in cui scrivo. Al di là del sistema operativo dello smartphone, non vi sono rilevanti differenze nel livello di sicurezza.

Oltre alle considerazioni precedenti, devi valutare l’utilizzo di un wallet che supporti la criptovaluta di tuo interesse. Dato che questa guida è incentrata su BTC, ti suggerisco l’utilizzo di un wallet esclusivo per bitcoin. Più criptovalute il software di una app di wallet deve gestire, più complessi sono lo sviluppo e il mantenimento del menzionato software da parte del produttore. Maggiore complessità comporta rischi più alti di bug e vulnerabilità.

Negli anni successivi alla nascita di Bitcoin, l’impiego di un wallet hardware ha dato prova di essere il metodo migliore per la conservazione e il mantenimento delle chiavi private. Un wallet hardware è un dispositivo portatile simile a una chiavetta USB che conserva le chiavi private offline.

I wallet hardware necessitano di un minimo di mantenimento e di un computer o smartphone. Se non intendi preoccuparti di aggiornamenti software, o non possiedi questo dispositivo, puoi optare per il Card Wallet, un’alternativa di cold storage. È un prodotto di Coinfinity, il primo broker austriaco di bitcoin, in associazione con la società privata dell’Istituto Poligrafico Austriaco.

### Standard industriali
In ogni caso, devi riporre un certo grado di fiducia nei confronti del produttore del wallet. Le **soluzioni di cold storage preferibili e raccomandate dall’industria sono i wallet hardware**.

A seconda dell’ammontare che il tuo wallet deve gestire, è buona norma utilizzare una combinazione **di wallet per smartphone per piccoli importi che vuoi avere sempre con te** e un **wallet hardware per grandi importi, come i risparmi che mantieni nel tuo conto corrente bancario**.

Se i tuoi fondi in bitcoin raggiungono un ammontare tale che preferiresti metterli ancor più in sicurezza, dunque dovresti informarti a soluzioni multi-firma. Ma presta attenzione: le soluzioni _multi-sig_ **non sono adatte ai principianti**! Devi veramente comprendere bene cosa stai facendo.

In alternativa puoi rivolgerti ai servizi della società leader dell’industria denominata Casa, che offre soluzioni multi-sig. Oppure puoi utilizzare diversi wallet hardware per ripartire i tuoi fondi in diversi dispositivi, diminuendo il rischio di malfunzionamenti del dispositivo o di difetti lato produttore.

## Panoramica di raccomandazioni sul wallet

### Hot Storage

**Wallet per smartphone**  
Per iOS e Android
* [Blockstream Green](https://blockstream.com/green/) (Bitcoin non-custodial, Liquid)
* [Breez Wallet](https://breez.technology/) (Lightning non-custodial)
* Se volessi usare Bitcoin e i micropagamenti sul Lightning Network:
* [Muun Wallet](https://muun.com/) (Bitcoin e Lightning non-custodial)
* [Blue Wallet](https://bluewallet.io/) (Bitcoin non-custodial e Lightning custodial)
* [Electrum](https://electrum.org) (Bitcoin e Lightning non-custodial, per utenti più esperti)

**Wallet per computer**  
Considerati i rischi di sicurezza menzionati precedentemente, non uso wallet software nel mio computer, ad accezione di quelli in combinazione d’uso col wallet hardware, come ad esempio Electrum o il software nativo del produttore del wallet hardware.

* [Blockstream Green](https://blockstream.com/green/) (Bitcoin non-custodial, Liquid)
* [Blue Wallet](https://bluewallet.io/) (Bitcoin non-custodial e Lightning custodial)
* [Electrum](https://electrum.org) (Bitcoin e Lightning non-custodial, per utenti più esperti)

### Cold Storage
**Wallet hardware**

I wallet hardware gestiscono le tue coin, gli indirizzi bitcoin e le contestuali chiavi private associate senza mai “sfiorare” Internet. Anche se il tuo dispositivo fosse infettato da virus o fosse stato compromesso da un hacker, i tuoi fondi sono al sicuro e sarai in grado di inviare e ricevere pagamenti. Con questi dispositivi esterni devi confermare le transazioni manualmente – questa operazione assicura che nessuno possa violare il tuo computer e ti privi dei tuoi fondi.

I seguenti produttori e relativi dispositivi si sono recentemente affermati nel segmento dei wallet hardware. SatoshiLabs di Praga produce wallet hardware dal 2012. La società parigina Ledger è stata costituita nel 2014. SHIFT Cryptosecurity di Zurigo è nel mercato dal 2015, e la società canadaese Coinkite è nell’ambiente Bitcoin dal 2012.

* BitBox02 edizione bitcoin-only: https://anita.link/bitbox02 (i lettori possono ottenere uno sconto del 5%) - SHIFT Cryptosecurity
* Trezor One, Model T: https://anita.link/trezor - SatoshiLabs
* Ledger Nano S, Nano X: https://anita.link/ledger - Ledger
* Coldcard (per utenti esperti): https://anita.link/coldcard - Coinkite

Coldcard differisce dagli altri modelli elencati poiché è un dispositivo _air-gapped_ – ovvero che può essere usato senza essere mai connessi a un computer. Ecco perché alcune persone lo ritengono una soluzione di storage _cold-cold_, rivelandone un superiore grado di sicurezza. Ai principianti, raccomando uno dei primi tre dispositivi.

Non acquistare mai wallet hardware da sconosciuti su eBay o Amazon, e ovviamente non acquistarli di seconda mano. Comprali sempre direttamente dal sito del produttore, la pagina Amazon ufficiale del produttore o un distributore di cui ti fidi. Assicurati che il dispositivo sia sigillato come da indicazioni sul sito del produttore. La maggioranza dei dispositivi raccomandati precedentemente sono consegnati in confezioni a prova di manomissione, per assicurare che il dispositivo non sia mai stati utilizzato in precedenza e che non sia stato manipolato. Ledger ha deliberatamente preferito di non utilizzare sigilli a prova di manomissione perché anche questi potrebbero essere contraffatti. I dispositivi Ledger genuini contengono un chip di sicurezza che previene la manomissione fisica e permette all’utente di poter verificare l’integrità sia del software sia dell’hardware seguendo le linee guida di Ledger. In ogni caso, nessun produttore invia il seed assieme al dispositivo!

In aggiunta al dispositivo, il venditore include un software wallet per la gestione delle tue criptovalute. Per ragioni di privacy, molti utenti usano il wallet solamente per l’inizializzazione e il backup del dispositivo (annotandosi il seed), e per gli aggiornamenti del firmware. In seguito, usano un wallet come Electrum per gestire le proprie coin.

**Wallet offline**  
**Paper Wallet**  
In Internet troverai raccomandazioni ad usare i paper wallet. Sono degli indirizzi bitcoin generati automaticamente recanti coppie di chiavi private e pubbliche, che puoi stampare su un foglio di carta. Considerando che li generi e stampi da te, non devi fondamentalmente spenderci nulla. Tuttavia, generarli in sicurezza risulta complicato. Le misure di sicurezza che devi attivare sono estremamente alte. **Ne sconsiglio l’uso**.

Se proprio non sei intenzionato a spendere quei 50-100 dollari americani necessari per l’acquisto di un wallet hardware al fine della messa in sicurezza di alti importi che puoi portare con te comodamente nel telefonino, dunque dovresti riconsiderare l'uso di bitcoin come riserva di valore in primo luogo.

Se non puoi permetterti un wallet hardware, utilizza il tuo telefono nel frattempo. Non appena avrai risparmiato fondi a sufficienza, provvedi a recuperare un wallet hardware.

**Card Wallet**  
Il Card Wallet (il prodotto), nel suo principio è un paper wallet, ma è prodotto da professionisti che adottano alti standard di sicurezza. Tuttavia, devi comunque fidarti che il produttore non registri le chiavi private delle card. Puoi utilizzare il Card Wallet come alternativa qualora non possedessi un computer o smartphone, oppure se non volessi prenderti cura del mantenimento del tuo wallet hardware. https://cardwallet.com/anita (i miei lettori ottengono uno sconto del 20%).

**La soluzione di cold storage preferibile e raccomandata dall’industria è il wallet hardware**.
