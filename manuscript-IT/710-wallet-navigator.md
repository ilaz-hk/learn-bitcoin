## Navigatore wallet
Ci sono svariati fornitori di wallet, e nel tempo sempre di più vengono resi disponibili nel mercato. Sei tu che decidi se vuoi un wallet esclusivo per Bitcoin, o per una serie di coin. Ogni wallet offre funzioni, livelli di sicurezza e di supporto differenti in base alle coin. Le seguenti domande ti aiuteranno nella scelta di un tipo di wallet basilare che potrà rispondere meglio alle tue necessità. Dovrai in ogni caso fare le tue ricerche in merito a quale produttore supporta quale coin.

### Step 1 - Selezionare il wallet
**Vuoi usare il wallet su base regolare per eseguire pagamenti?**
Se non utilizzi uno smartphone o un computer, e non vuoi inviare pagamenti, puoi dunque usare il Card Wallet. Puoi inviarci bitcoin o ether, e conservarli. Quando vorrai fare un pagamento, dovrai installare un wallet. Se non hai intenzione di fare pagamenti regolari, dunque sarà appropriato affidarsi ad un wallet software possibilmente in combinazione con un autenticatore hardware come Trezor o BitBox02.

**Vuoi mantenere costantemente aggiornato il software e il dispositivo?**
La risposta è no? Dunque, di nuovo, il Card Wallet è la scelta giusta per te. Non dovrai preoccuparti del mantenimento del dispositivo.

**L’ammontare che pianifichi di conservare nel wallet sarà...**  
*Similare al portafoglio fisico che hai in tasca*: solitamente un wallet per smartphone è sufficiente. È gratuito e sufficiente per piccoli importi.

*Similare al tuo conto corrente*: utilizza un wallet hardware. I wallet hardware sono molto ricercati durante i mercati rialzisti di Bitcoin, e spesso vanno esauriti (tienilo bene a mente nella tua programmazione).

Nel sito Bitcoin.org c’è [un assistente automatico](https://bitcoin.org/en/choose-your-wallet) che puoi visitare. Ti guiderà alla selezione in base al sistema operativo (cellulare, desktop, wallet hardware) che usi.

### Step 2 - Fare un backup delle chiavi
Annotati la seed phrase – 12 o 24 parole in lingua inglese, il nome, modello e versione del software del tuo wallet, e conservalo in un posto sicuro (vedi il capitolo 5.3).

### Step 3 - Comprare Bitcoin
Molti wallet includono l’abilità di acquistare bitcoin direttamente dall’interfaccia. I produttori di wallet cooperano con gli exchange, i quali onorano loro una commissione. Se devo usare una borsa di scambio, preferisco selezionarla precedentemente ed esternamente al wallet. In questo modo rimango indipendente dal tipo di wallet, posso usare l’exchange per inviare bitcoin a tutti i miei svariati wallet, e devo lasciare i miei dati KYC solamente in quell’exchange, riducendo il rischio di perdita e fuga di dati. Sarebbe ancora meglio utilizzare metodi non-custodial e non-KYC (capitolo 7.3).

![How to get bitcoin](assets/_Buying-methods.png) [^72]

[^72]: Anita Posch
