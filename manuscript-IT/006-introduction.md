# Introduzione

> "Scrivere una descrizione di questa cosa per un’audience generale è dannatamente difficile. Non c’è nulla con cui poterla mettere in relazione." - **Satoshi Nakamoto**

(L)earn Bitcoin - Impara e guadagna con Bitcoin è la miglior guida per decidere perché e come entrare nel mondo di Bitcoin. Presenta Bitcoin in tutte le sue sfaccettature, dalle sue implicazioni tecniche, economiche, politiche e sociali alla sua evoluzione nel panorama monetario attuale. Fornisce una tabella di marcia a step volta a navigare questo nuovo mondo finanziario, e ti prepara con suggerimenti concreti su come acquisire, guadagnare e conservare bitcoin in sicurezza. Salire la scalinata verso la sovranità finanziaria ti garantirà libertà personale e controllo del tuo denaro.   

In questo libro troverai risposte alle domande su cosa è il denaro, da dove proviene, il suo sviluppo storico, la tecnologia _blockchain_ e Bitcoin nello specifico. Fornisce risposte alle domande “perché” e “come” usare Bitcoin, sfatando nel mentre dicerie e fraintendimenti che riguardano le criptovalute. Mi immergo in questa ricerca approfondita dello sviluppo di Bitcoin a partire dalla sua idea germinale nel 2008, e fornisco una prospettiva sulle future applicazioni del denaro basato su Bitcoin.

Mentre i media mainstream ed esperti economici del mondo occidentale ritengono che sia solamente uno strumento speculativo, il mio obiettivo è diffondere la parola che Bitcoin contribuisce al conseguimento dell’equità finanziaria e del cambiamento sociale. Ciò che passano inosservate sono le implicazioni positive nel mondo reale che offre un asset digitale neutrale, realmente _permissionless_ (in assenza di autorizzazione), non censurabile e con una fornitura fissa.  

Nel libro mi focalizzerò sulle applicazioni pratiche di bitcoin (BTC) e come è possibile acquisirli e conservarli in sicurezza. Imparerai a prendere confidenza partendo da piccoli importi, a minimizzare il rischio esistente e a procedere strategicamente ed efficientemente con la conservazione a lungo termine del tuo patrimonio.

Questa non è né una consulenza finanziaria né una guida per fare trading delle migliaia di _altcoin_ attualmente esistenti. Se sei interessato unicamente a guadagni a breve termine, trattare il denaro come se stessi giocando d’azzardo al casinò, questo libro non è per te. È per persone che vogliono imparare e guadagnare comprendendo i fondamentali di Bitcoin e poter aver controllo dei propri fondi in modo auto-sovrano.
