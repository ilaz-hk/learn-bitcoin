
# Autrice

Anita Posch è una sostenitrice di Bitcoin, autrice, imprenditrice individuale e presentatrice di Anita Posch show. È la fondatrice di Bitcoin for Fairness – un’iniziativa educazionale non-profit.

L’obiettivo di Anita è di portare bitcoin a miliardi di persone tramite le sue attività educative. Ha sviluppato un podcast su Bitcoin, un canale YouTube, e ha scritto il libro (L)earn Bitcoin. Ha inoltre intervistato persone da tutto il mondo, comprese alcune provenienti da Paesi emergenti quali la Nigeria, il Sudafrica, il Venezuela e l’Afghanistan, circa gli effetti di Bitcoin sulla libertà delle persone.

Ad inizio 2020 fu la prima bitcoiner a visitare lo Zimbabwe per studiare la situazione monetaria del Paese e il tasso d’adozione di Bitcoin, riferendone i risultati nel suo podcast. Tramite le interviste, l’obiettivo era di costruire un ponte tra le persone che vivono in democrazie imperfette o regimi autoritari col resto del mondo, e mostrare come Bitcoin possa migliorare le condizioni di vita e la libertà finanziaria.

Bitcoin è la moneta delle persone, per le persone. Le sue regole matematiche non possono essere corrotte – né dai governi né dai miliardari. Questo garantisce un livello di equità che non può essere ottenuto in sistemi tradizionali gestiti da umani. Provvede a fornire a individui sottoprivilegiati come persone provenienti da nazioni in via di sviluppo, donne e minoranze oppresse, la possibilità di partecipare globalmente in misura libera e privata tra di loro. Questa libertà di poter scambiare valore, liberare la creatività e l’innovazione delle persone, è ciò che motiva Anita Posch.

> "Bitcoin potrebbe essere il nostro unico strumento per garantire il diritto umano alla privacy e la libertà di transazione. È un mezzo di liberazione per miliardi di persone, e un meccanismo di difesa della privacy delle nostre vite sempre più digitali." – **Anita Posch**

Prima che iniziasse il suo lavoro educativo su Bitcoin nel 2017, Anita accumulò oltre 20 anni di esperienza nel campo dello sviluppo web, e-commerce, e del business online. Delusa dalla natura centralizzata di Internet, dal consumismo, e dal capitalismo della sorveglianza, ha passato l’anno 2016 a Berlino con l’obiettivo di effettuare un cambiamento.

Ad inizio 2017 ha partecipato a una conferenza circa Bitcoin e la tecnologia delle blockchain aperte, e dell’impatto positivo che potrebbero avere nella società. Ha compreso che una tecnologia in assenza di autorizzazione, a prova di inflazione e una moneta globale di Internet potrebbe liberare miliardi di persone emarginate dalle attuali dinamiche di potere finanziarie. Bitcoin è denaro inarrestabile che può essere usato da chiunque, al di là di chi tu sia. È neutrale, non è controllato da alcuna società o governo, e allo stesso tempo è un protocollo Internet, un binario finanziario progettato per un bene comune.

Anita ha tradotto due volumi di “The Internet of Money” di Andreas M. Antonopoulos in lingua tedesca. Le sue ricerche e le attività su Bitcoin sono discusse nei media globali, tra cui: Bitcoin Magazine, CoinDesk, What Bitcoin Did, Bayern2, Deutschlandfunk, Radio FM4, e la televisione ARD.

Anita Posch twitta regolarmente su [https://twitter.com/anitaposch](https://twitter.com/anitaposch).

Puoi trovare maggiori dettagli su Anita nel suo sito web presso [https://anitaposch.com](https://anitaposch.com), l’Anita Posch show al link [https://anita.link/show](https://anita.link/show), il canale YouTube di Anita a [https://www.youtube.com/anitaposch](https://www.youtube.com/anitaposch), e informazioni in merito a questo libro presso [https://learnbitcoin.link](https://learnbitcoin.link).
