# Come investire in Bitcoin
In questo capitolo esploreremo le varie e differenti modalità per poter ottenere bitcoin. Generalmente, questo avviene tramite l’acquisto di bitcoin scambiandoli con valute fiat, oppure guadagnandoli. I metodi differiscono nel livello di auto-sovranità e privacy che puoi raggiungere.

## Comprare Bitcoin – Custodial
In molti casi, la prima interazione delle persone con le criptovalute avviene nell’ambito delle borse di scambio custodial quali Kraken, Coinbase, Binance, Bitpanda e Bitfinex, per citarne alcune.

Sono denominate custodial in quanto mantengono le chiavi dei tuoi bitcoin. In queste piattaforme ti viene assegnato un wallet, ma è simile ad avere un conto corrente bancario soggetto ai rischi di controparte quali attacchi hacker, sequestro e confisca dai governi.

Il trading in questi exchange viene eseguito off-chain, ossia le transazioni non avvengono sulla blockchain ma sono gestite all’interno del database della piattaforma. Questo comporta rapidità delle transazioni, ma allo stesso tempo mancanza di trasparenza e sicurezza.

Per acquisire bitcoin in modo custodial, devi registrare un profilo, ottemperare al processo di identificazione KYC e AML (adempimento di lotta al riciclaggio di denaro e all’attività criminale), e depositare valuta fiat nel conto della piattaforma. A conferma di avvenuto accredito, potrai cambiarlo per bitcoin o altra criptovaluta.

Come menzionato nel capitolo 4 “La scalinata della sovranità finanziaria”, per circoscrivere il rischio di controparte dei wallet custodial dovresti inviare i tuoi fondi nel tuo wallet personale, oppure saltare a piè pari le borse di scambio in favore di soluzioni non-custodial.

## Comprare Bitcoin – Non-custodial
Mantenere bitcoin in modo non-custodial è il risultato desiderabile. Questa modalità provvede a rendere le tue transazioni non censurabili e restituisce massima libertà sui tuoi fondi. Puoi raggiungere questo obiettivo acquisendo bitcoin con le seguenti modalità.

### Broker Bitcoin
Un broker è una società d’intermediazione che abilita l’acquisto di bitcoin in modalità non-custodial. Dato che sono società di diritto debitamente registrate, adempiono al regolatorio e dovrai dunque essere identificato tramite le procedure di KYC/AML. I broker di bitcoin invieranno il contestuale ammontare di bitcoin acquistato direttamente al tuo indirizzo (al tuo wallet, dove mantieni il seed).

Di seguito alcuni esempi di broker di Bitcoin:

* [AnyCoin direct](https://anycoindirect.eu/)
* [Bity](https://bity.com/)
* [Coinfinity](https://coinfinity.co/start-en/)
* [Coinnexus](https://coinnexus.ch/en) consente di non identificarsi per importi fino a 1,000 franchi svizzeri all’anno.

### Acquisto peer-to-peer di persona
Puoi partecipare agli svariati raduni e meet-up Bitcoin che si organizzano globalmente, connettere con altri bitcoiner e chiedere se sono disposti a venderti qualche bitcoin in cambio di denaro contante. In molti Paesi, le persone si incontrano su Telegram o gruppi Facebook per trovare controparti propense a scambiare di persona.

### Acquisto peer-to-peer online
Gli exchange P2P leader nel mondo sono
* [LocalBitcoins](https://localbitcoins.com)
* [Paxful](https://paxful.com/)

### Sportelli automatici Bitcoin
Un ATM di Bitcoin è un macchinario del tutto similare allo sportello automatico della banca, dal quale è possibile comprare bitcoin ed altre criptovalute utilizzando contanti. Il vantaggio degli ATM Bitcoin è che ricevi istantaneamente i bitcoin acquistati, e molti di questi non richiedono l’identificazione KYC/AML fino a un certo ammontare. Tuttavia, presta attenzione al fatto che molti operatori ATM caricano commissioni oltre la media.

* [Bitcoin ATM Map](https://bitcoinatmmap.com/)
* [Bitrawr ATMs](https://www.bitrawr.com/bitcoin-atms)
* [CoinATM Radar](https://coinatmradar.com/)

### Gift Card Bitcoin e voucher
In Austria, ad esempio, è possibile acquistare gift card ‘Bitcoinbon’ presso le stazioni di servizio e chioschetti adibiti. Queste gift card sono spesso esposte nelle stesse postazioni dove vengono vendute le ricariche prepagate per il cellulare o le card di Amazon ecc. Puoi acquistare gift card di bitcoin senza impostare un wallet, e non necessitano di identificazione. Se volessi convertire il valore delle card in coin, dovrai installare un wallet e redimerai le tue coin.

* [Azteco](https://azte.co/)
* [Bitcoinbon](http://www.bitcoinbon.at/)
* [Bitpanda to go](https://www.bitpanda.com/de/togo)
* [Coincola](https://www.coincola.com/buy-bitcoin/gift-cards)
* [Paxful](https://paxful.com/buy-bitcoin?group=gift-cards&hasScroll=true)

## Bitcoin non-KYC

### KYC/AML
Gli acronimi KYC e AML rappresentano le normative _“Know Your Customer”_ e _“Anti-Money Laundering”_, ovvero letteralmente “Conosci il Tuo Cliente” e “Antiriciclaggio”. Ogni banca e borsa di scambio debitamente regolamentata deve adempiere a tali regolatori nazionali identificando il proprio cliente collezionandone informazioni quali:

- Nome
- Indirizzo
- Recapito telefonico
- Patente di guida
- Carta d’identità governativa
- Un _selfie_, tenendo in mano un foglio di carta in cui vi è scritto il nome dell’exchange e la data
- Una videochiamata con gli operatori dell’exchange

Ora, si può argomentare che sia giusta la necessità di scovare criminali, terroristi, riciclatori di denaro ecc. e pertanto queste normative hanno un senso. Il problema è che le banche spesso si sovra regolamentano; richiedono più dati di quanto necessario, tracciano ogni singola transazione e, in concerto col denaro digitale, il tutto si trasforma in una macchina di sorveglianza peggiore di quanto George Orwell abbia mai immaginato. Mentre puntiamo il dito e critichiamo la valuta digitale della banca centrale cinese e il suo invasivo programma di credito sociale, stiamo costruendo un sistema similare che invade massicciamente la privacy delle persone.

Il KYC/AML non ha evitato che Deutsche Bank, HSBC ed altri attori bancari riciclassero denaro, tuttavia impedisce a miliardi di persone prive di documento identificativo dal partecipare all’attività economica. Richiede una burocrazia massiva, alti costi di mantenimento e mette a rischio la tua privacy in eventi di _data leak_ (perdita e violazione dei dati). Le borse di scambio sanno quanto hai comprato, quando hai comprato, le tue informazioni bancarie e gli indirizzi ai quali hai prelevato.

Con il KYC/AML e conservando i tuoi bitcoin presso un exchange, stai anche vanificando la caratteristica di resistenza alla censura di Bitcoin. Molti exchange collaborano con società di sorveglianza della blockchain, che a loro volta in molti casi cooperano direttamente con enti governativi. Sfruttando la trasparenza della blockchain di Bitcoin, ogni società di analisi della blockchain può seguire le tue attività. Gli exchange possono congelare il tuo conto o bloccare i tuoi prelievi.

Sebbene non creda che i governi saranno in grado di proibire effettivamente l’uso di Bitcoin – sarebbe come inibire le persone dal pensare, considerato che devono solamente ricordare il proprio seed – potrebbero tuttavia provare a confiscarlo, come gli Stati Uniti peraltro già fecero con l’oro. Considerato che un evento del genere accadde già nella storia, e tu avessi i tuoi fondi nell’exchange – dunque è come se fossero già persi.

L'ordine esecutivo 6102, firmato il 5 aprile 1933 dal Presidente degli Stati Uniti Franklin D. Roosevelt, proibì il possesso dell’oro. Nel 1975, gli americani potranno nuovamente possedere legalmente l’oro. Satoshi Nakamoto definì la sua data di nascita proprio il giorno 5 aprile 1975. Questa chiaramente non è una coincidenza. È il messaggio di Satoshi che Bitcoin rappresenta la libertà finanziaria.

Per ulteriori informazioni su come l'attuale sistema finanziario sia ingiusto nei confronti di miliardi di persone nel mondo, ascolta [nel mio podcast l’intervista con Zachary Kelman](https://anita.link/80), un avvocato specializzato in temi politici, legali e normativi che gravitano attorno Bitcoin.

### Ottenere Bitcoin non-KYC

Per acquisire bitcoin senza le procedure di identificazione utente, tu puoi:

* Guadagnarli
* Costruire qualcosa di valore e chiedere donazioni
* Vendere beni di cui non hai più bisogno
* Comprarli da un amico o ad un raduno locale di appassionati
* Comprarli da un ATM Bitcoin
* Comprare gift card bitcoin
* Recarti in negozi fisici per la compravendita di bitcoin
* Utilizzare exchange decentralizzati quali
* [Hodlhodl](https://hodlhodl.com)
* [Bisq](https://bisq.network/)
* [LocalCoinSwap](https://localcoinswap.com/buy-sell/BTC)
* [LocalCryptos](https://localcryptos.com/Bitcoin)
* [Sovryn](https://live.sovryn.app)

Fonti per gli exchange: https://kycnot.me/, https://github.com/cointastical/P2P-Trading-Exchanges/, https://bitcoiner.guide/nokyconly/

## Costi per comprare Bitcoin
Quando acquisti criptovalute, devi pagare le fee del fornitore del servizio esattamente come quando cambi una valuta estera quando stai viaggiando in un Paese differente. Il prezzo di cambio è determinato dal fornitore di servizi (vedi il capitolo “Il prezzo di Bitcoin”). Normalmente, è il prezzo di mercato più un sovrapprezzo rappresentato dal servizio. Dato che ogni exchange fa il proprio prezzo di bitcoin e ha una struttura di commissioni e costi interna, ci sono grosse differenze nei costi di scambio tra un exchange e l’altro. Per risparmiare, quando selezioni la piattaforma puoi comparare le fee di trading.  

I seguenti tre fattori determinano i costi coinvolti nell’acquisto di bitcoin, e ogni fornitore di servizi ha il proprio:
* Prezzo di mercato di bitcoin
* Fee del servizio di trading
* Fee di transazione, che potrebbe essere inclusa nella fee di trading
